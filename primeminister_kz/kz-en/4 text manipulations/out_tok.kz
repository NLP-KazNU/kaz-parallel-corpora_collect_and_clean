Қазақстандағы сот залдарының 83 % аудио-бейнетіркеу жүйесімен жабдықталған
Қосымшаны Android-қа жүктеп алу
Бүгінгі таңда еліміз бойынша сот залдарының аудио-бейнетіркеу жүйесімен жарақтандырылуы 83 % -ды құрайды , деп мәлімдеді ҚР Жоғарғы соты жанындағы Соттардың қызметін қамтамасыз ету департаментінің басшысы Абай Тоқсаба ОКҚ-дегі баспасөз конференциясында .
« Мемлекет басшысы судьялардың VI съезінде берген тапсырмасының шеңберінде Жоғарғы сот тарапынан соттардың қызметіне жаңа ақпараттық технологияларды енгізу бойынша ауқымды жұмыс жүргізілгендігін атап өтті . « Сот кабинеті » сервисіне , сот процесіне қатысушыларды электронды хабарлау құралдарына , аудио-бейнетіркеуге , сондай-ақ « төрелік » жүйесіне ерекше назар аударылды » , - деді А . Тоқсаба .
Оның айтуынша , бүгінгі таңда еліміз бойынша сот залдарының аудио-бейнетіркеу жүйесімен жарақтандырылуы 83 % -ды құрайды . Ағымдағы жылы сот отырыстарының 78 % -ы аудио-бейнетіркеу жүйесін қолдану арқылы өтті .
« 2016 жылдың 8 айында « Сот кабинеті » сервисі арқылы 400 мың талап арыз жолданды , бұл барлық келіп түскен талап арыздырдың 75,4 % -ын құрайды . 15 қыркүйектегі жағдай бойынша миллионыншы электронды құжат келіп түсті . Есеп 2014 жылы сервистің іске қосылу уақытынан бастап жүргізілуде . Бұл оқиға соттардағы жаңа ақпараттық технологияларға леген сұранысты растайды » , - деді А.Тоқсаба .
Баспасөз конференциясы шеңберінде Жоғарғы сот « Сот кабинеті » сервисі арқылы миллионыншы , миллион бірінші және миллион екінші құжатты жолдаған тұтынушыны ынталандырды . Ақмола облысының тұрғыны , адвокат Наталья Водянова миллионыншы тұтынушы , Ақтөбе облысының тұрғыны Мейрамбек Көбеев миллион бірінші , ОҚО Отырар ауданы бойынша департаментінің Мемлекеттік кірістер басқармасы миллион екінші тұтынушы болды .
